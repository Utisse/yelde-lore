---
{"dg-publish":true,"permalink":"/luoghi/yalta/"}
---

Il continente dove si svolge la nostra storia.
Geograficamente è ricco di vegetazione e foreste, a tal punto che qualsiasi religione o pensiero filosofico che si sia sviluppato a Yalta le ruota intorno. Al centro del continente si trova la selva che più ha solleticato la mente dei grandi pensatori, poeti e bardi di tutte le culture. Si narra di portali per paradisi e inferni, di angeli e demoni, di dei e di demoni. Gli studiosi di magia antica sostengono che la foresta ha protetto la terra su cui affonda le sue radici dall'inevitabile decadimento magico e dunque che le creature che più necessitano della magia per sostentarsi, abitino quei boschi come gli umani abitano le citta. Molti ci si sono avventurati, pochi sono tornati, e i racconti di quelli che l'hanno fatto e sono riusciti a raccontare, sono pieni di contraddizioni con i racconti precedenti.

A una decimana di viaggio a nord-est si trova la _Cresta della Mammola_, luogo di estrazione della _Malotite_ un metallo viola molto tagliente e resistente, che, unito all'abilità dei nani che abitano quelle zone, compone le armature e le armi più costose del continente. 
I nani di [[Forgiavia\|Forgiavia]] abitano quelle terre e le lasciano raramente, principalmente per commerciare con gli abitanti [[Luoghi/Eldoria\|Eldoria]], il regno più grande di [[Luoghi/Yalta\|Yalta]] che si trova a un paio di giorni di marcia serrata a sud o, più raramente, con gli Elfi di [[Cealluna\|Cealluna]]. 
Le terre apparentemente selvagge e poco civilizzate di questa zona, nascondono la potente civiltà elfica, detentrice delle più grandi gilde di magia, la cui immatricolazione è il sogno per qualsiasi apprendista mago di Yalta.
Viaggiando per diverse decimane di viaggio verso sud si giunge ad un luogo dove l'unica cosa più forte della spada è il denaro. Questa zona, lungo la _Costa del vento_ è controllata dal [[sindacato della balena\|sindacato della balena]], una gilda di navigatori, pirati, ladri e truffatori, che svolge i suoi affari a [[Rada della masnada\|Rada della masnada]], città portuale da dove passa qualsiasi cosa. 